%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Problem statement
\begin{statement}[
  timelimit=1 s,
  memorylimit=512 MiB,
]{B: Bliski Brojevi}

Opće je poznato da je gospodin Malnar član \textit{Mense} -- međunarodne
organizacije u koju se moguće učlaniti isključivo rezultatom na standardiziranom
IQ testu koji je bolji od $98\%$ ukupne populacije. Možda je manje poznato da je
gospodin Malnar također član \textit{Menze} -- međunarodne organizacije u koju
se moguće učlaniti isključivo ako je vaš godišnji unos standardnih porcija u
restoranima viši od $98\%$ populacije. Jednom se prilikom i sam gospodin Malnar
zabunio, pa je pri ulasku u Menzu predočio člansku iskaznicu Mense. Vijest se
brzo širila hodnicima Menze pa je dio znatiželjnih članova odlučio testirati
Malnarove kognitivne sposobnosti nakon idućeg grupnog objeda.

Znatiželjnici su skupili prazne tanjure i od njih napravili $n$ hrpa tako
da se prva hrpa sastojala od jednog tanjura, druga od dva, i tako sve do
$n$-te hrpe koja se sastojala od $n$ tanjura. Potom su te hrpe ispromiješali, a
gospodin Malnar je trebao odgovarati na $q$ brzopoteznih pitanja. Svako pitanje
je bilo istog oblika, a glasilo je: ,,Kolika je najmanja razlika u broju tanjura
nekih dvaju hrpa koje se nalaze između $l$-te i $r$-te hrpe?''. Formalno, neka
je broj tanjura $i$-te hrpe označen s $p_i$, tada Malnar treba odrediti:
$$\min_{l \le i < j \le r}{|p_i - p_j|}$$

Zanimljivo je da je gospodin Malnar na sva pitanja odgovorio unutar jedne
sekunde te da pritom nije potrošio više od $512$ MiB memorije. Vi to
zasigurno ne možete, ali možda biste mogli napisati takav program.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Input
\subsection*{Ulazni podaci}
U prvom su retku prirodni brojevi $n$ i $q$ $(1 \le n, q \le 3 \cdot 10^4)$ iz
teksta zadatka.\\
U drugom se retku nalazi permutacija $p$ duljine $n$ iz teksta zadatka.\\
U sljedećih se $q$ redaka nalaze po dva prirodna broja $l$ i $r$
$(1 \le l < r \le n)$ iz teksta zadatka.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Output
\subsection*{Izlazni podaci}
U $i$-tom retku ispišite odgovor na $i$-ti upit iz ulaza.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Examples
\subsection*{Probni primjeri}
\begin{tabularx}{\textwidth}{X'X}
  \textbf{ulaz}
  \linespread{1}{\verbatiminput{test/B.dummy.in.1}} &
  \textbf{izlaz}
  \linespread{1}{\verbatiminput{test/B.dummy.out.1}}
\end{tabularx}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% We're done
\end{statement}

%%% Local Variables:
%%% mode: latex
%%% mode: flyspell
%%% ispell-local-dictionary: "croatian"
%%% TeX-master: "../studentsko2018.tex"
%%% End:
